<html dir="rtl">

<head>
    <title>סמסטר ב' - שבוע 2 + פסח</title>
    <link href="style.css" type="text/css" rel="stylesheet"/>
    <meta content="text/html; charset=UTF-8" http-equiv="content-type">
</head>

<body>
    <div class="date"> 03/04/21 </div>
    <h1>שבוע 2 + פסח</h1>
    <p>
אוף צריך לרשום פוסט… כן זה מחיר ההתחייבות. הפעם אני כולל גם את שבוע החופש של פסח כי, התעצלתי לרשום שבוע שעבר. אז על מה
יש לי לדבר השבוע? מבחינת חומר מקצועי, אין לי מחשבות מעניינות, אולי כי אני צריך לכתוב שוב כדי לצאת מידי חובה. כרגע מה שקופץ לי לראש
זה משתנים לטנטים, כי בתרגיל במודלים גרפים התעסקנו בדאטה סט של MNIST, שזה אוסף תמונות של ספרות בכתב יד. נתונה לנו רשת
בייסיאנית בה הפיקסלים הם משתנים בינאריים נצפים, וכולם נשלטים בידי שני משתנים לטנטים. ההתפלגויות המותנות נתונות ושוערכו
ע"י איזשהו אלגוריתם ואריאציוני, ולנו נותר לבצע כל מיני חישובים.
.
    </p>

    <p>
משתנים לטנטים, מה הם? בסה"כ משתנים מקריים שמשפיעים על ההתפלגות אבל איננו יכולים לצפות בהם. כל בחירה ספציפית של משתנים
לטנטים היא קצת דמיונית, כי למה ששני משתנים לטנטים יקבעו ספרות כתובות בכתב יד, אבל זה עובד מספיק טוב. באחת השאלות מנסים
לנתח את המשמעות שלהם ויוצאת התמונה הבאה:
    </p>
    <img src="res/latent.png" style="width:50%">
    <p>
        כל ציר הוא משתנה אחר. מה אתם חושבים שהם אומרים?
    </p>
    <p>
בכל מקרה, השבוע יש לי יותר מה להגיד על מתודולוגיה. אני מנסה כמה שיטות למידה חדשות הסמסטר, ביניהן פלאשקארדס אגרסיבי, הקלדת סיכום
חופשי במילותי, שמיעה חופשית והבלוג הזה. בשנה האחרונה אני נותן לעצמי לנסות דברים וללמוד לבד מה עובד ומה לא, במקום לחפש מה
נכתב באינטרנט, אז יש כל מיני תהיות שעולות. למשל, הרשימות שאני כותב בזמן השיעור, איך לכתוב אותן כך שמצד אחד אני לא סתם
מעתיק את מה שנרשם על הלוח (כי זה מופיע בצורה כזו או אחרת במודל), ומצד שני אני מבין מה הלך בשיעור בשביל השכתוב לאחר מכן,
משימה שנהיית קשה יותר ככל שגדל הזמן בין השיעור לשכתוב. מה לרשום בפלאשקארדס? רק משפטים וטענות? האם זה מספיק בשביל לזכור
את החומר? האם הזמן שלוקח לכתוב את הסיכום (כרגע לוקח פחות או יותר כמשך ההרצאה) שווה את התועלת? מה החוקים לשמיעה חופשית
ככה שאני אשכרה אלמד משהו מזה? הרבה שאלות, שעל חלקן אולי אענה בהמשך הסמסטר.
    </p>
    <p>
לבסוף, התחילו סיפורי חיפוש המעבדה, אבל זאת נשמור ליום אחר.
    </p>
</body>

</html>