<html dir="rtl">

<head>
    <title>סמסטר ב' - שבוע 1</title>
    <link href="style.css" type="text/css" rel="stylesheet"/>
    <meta content="text/html; charset=UTF-8" http-equiv="content-type">
</head>

<body>
    <div class="date"> 20/03/21 </div>
    <h1>שבוע 1</h1>
    <p>
        עלה לי הרעיון לנהל סוג של יומן שבועי שעוקב אחרי הלימודים. זו יכולה להיות דרך טובה לתרגל כתיבה, להציג חלק מהחומר
        שנחשפתי אליו בשבוע ולהרהר בו עוד קצת. מבחינתכם, הקוראים, זה אומר שאל לכם לצפות לקריאה מעניינת במיוחד, לפחות לא
        בתקופה הקרובה, ובתקווה, אפענח את העסק הזה ואפיק משהו מעניין. הכוונה היא לדדליין שבועי בשבת בערב. כיוון שעכשיו
        שבת בערב, הפוסט הזה יהיה קצר.
    </p>

    <p>
        הסמסטר הזה אני לוקח שלושה קורסים: "חישוב קוונטי", "כיווץ" ו"שיטות הסתברותיות בבינה מלאכותית". יש גם את משוואות
        דפרינציאליות רגילות שאני מתכוון לקחת בתור שומע חופשי, ומעבדה שעוד לא בחרתי, סטטוס שצריך להשתנות עד הפוסט הבא.
        עדיין לא לקחתי מעבדה, וממה ששמעתי, השקעת הזמן הדרושה היא נכבדה, אז סיכוי טוב שאחד הקורסים יתפוגג. עצוב קצת, כי
        כולם נראים מעניינים. השבוע הראשון של הסמסטר היה רגוע, עם הקדמות, חזרות, ובלי מטלות! נחמד מאוד, בייחוד כי חזרתי
        עם תחושת חוסר מיצוי של חופשת הסמסטר הקצרה.
    </p>

    <p>
        טוב, אני באמת רוצה לעבור לעיסוקים אחרים כרגע ולסיים עם הכתיבה, אז ראו בפוסט זה כתרועת חצוצרה קצרה המבשרת על
        תחילתו של הרגל משגשג ופורה.
    </p>
</body>

</html>